---
permalink: /about/
title: "Hakkımda"
layout: single
author_profile: true
---

Hey 👋🏻

Ben İbrahim Doğan, şu anda Trendyol şirketinde Associate Software Engineer pozisyonunda görev almaktayım.

Kendimden bahsetmem gerekirse,

Kazakistan/Çimkent doğumluyum ancak aslen Gaziantepliyim, uzunca bir süre Kazakistan'da yaşadıktan sonra liseyi Gaziantep'te ve üniversiteyi ise İstanbul Bilgi Üniversitesi'nde okudum.

Şanslı olmalıyım ki ben doğduğumda evimizde bilgisayar vardı dolayısıyla, bilgisayarlar ve yazılım ile tanışmam çok küçük yaşlarımda başladı diyebilirim. Belki hatırlayanlar olacaktır bir zamanlar MS Office ile birlikte gelen FrontPage adında bir uygulama vardı. Bu uygulama ile sürükle bırak mantığında web sayfaları hazırlayabiliyordunuz, kayan yazıları, animasyonları keşfettiğimde çok ilgimi çekmişti ve orada bir şeyler yapıp kendimce eğleniyordum. Bu keşifleri yapmamda babamın etkisi de olmuştur çünkü kendisi de bir zamanlar bizle oynamak için Flash üzerinde eğlenceli oyunlar yapmıştı.

Ancak tabii ki asıl büyük olay, yani yazılım ve mühendislik konusuna odaklanmam, üniversite hayatımda başladı diyebilirim. 
Üniversite serüvenim 2015 yılında İngilizce İşletme bölümünde başladı. İlk dönemimde seçmeli olarak seçtiğim **CMPE 130 - Algoritma ve Programlama** ([Tuğba Yıldız](https://www.bilgi.edu.tr/tr/akademik/kadro/tugba-yildiz/) hocama selamlar) dersi sayesinde yazılım dünyasına ilk gerçek adımımı attım. Bu derse olan ilgim ve akademik başarım beni **Çift Anadal Programı** fırsatını değerlendirmeye yöneltti.  
  
2016 yılında Çift Anadal Programına kabul aldım ve bilgisayar mühendisliği alanında da lisans eğitimi almaya başladım. Üniversite hayatım boyunca kendimi çeşitli alanlarda stajlar yaparak, öğrenci kulüplerinde aktif olarak, etkinliklere katılarak ve ilgimi çeken seçmeli dersleri alarak geliştirmeye çalıştım.